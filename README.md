FORMAZIONE
==========

In Flowing la cultura aziendale gioca una componente importante. I principi agili e lean, l'apprendimento continuo, la ricerca del valore per il cliente senza sacrificare la qualità sono punti di distinzione di Flowing stessa rispetto a buona parte delle realtà italiane.

Per continuare a mantenere questi principi e valori è necessario pensare ad un percorso che da una parte aiuti i nuovi arrivati ad allinearsi alla cultura aziendale e dall'altra fornisca a chi già è all'interno di Flowing un percorso stimolante per migliorare ed aggiornare le proprie capacità.

Tutte le figure presenti in Flowing possono beneficiare della prima parte del percorso, orientata alla produzione ma più generalista. A seguito di questa prima parte comune seguiranno diversi percorsi, distinti a seconda della figura con l'obiettivo di specializzare ed approfondire aspetti specifici.

In ottica di continuous learning non è prevista una data di inizio e di fine di questo percorso anche se al suo interno sono definite della milestones. Per i nuovi arrivati, per velocizzare l'allineamento culturale e metodologico viene investita mezza giornata per la durata di 1 mese. Per gli altri viene dedicata 1 giornata al mese, preferibilmente divisa in due mezze giornate, da concordare in fase di planning.

Per i nuovi arrivati viene definita la figura di un mentor che li seguirà, potrebbe essere una figura comune a tutti o il senior nello stesso progetto del novizio.

Per i veterani il percorso è personalizzato e concordato sulla base dell'attuale livello e delle skill da migliorare o imparare.

Nel percorso di formazione saranno proposti articoli, libri, video come materiale di studio seguiti da momenti di verifica sotto forma di conversazioni, domande, esercizi.

## [CULTURA AZIENDALE](./cultura-aziendale/)
## [FORMAZIONE AZIENDALE](./formazione-aziendale/)
## [FORMAZIONE TECNICA](./formazione-tecnica/)
